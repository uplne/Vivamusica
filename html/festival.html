<ul>
      	<li><a class="festival" href="#festival" title="">Festival</a></li>
        <li><a class="historia" href="#festival/historia/" title="">Historia</a></li>
      </ul>
    	<article class="text_box festivalBox">
      	<div class="text_box_wrap">
          <div class="center">
              <div class="scroll-pane festival jspScrollable">
                              <p>Milí priatelia,</p>
<p>blíži sa 7. ročník festivalu Viva Musica! a my sme pre vás pripravili hneď niekoľko atraktívnych noviniek! Prvou z nich je úplne nová webová stránka, ktorú navrhla naša dvorná grafická dizajnérka Nina Weisslechner. Pridali sme niekoľko zaujímavých a hlavne praktických funkcií, preto veríme, že sa vám bude nová stránka páčiť a že na nej nájdete všetky informácie, ktoré hľadáte.

V rámci programu festivalu sa už teraz môžete tešiť na niekoľko exkluzívnych hudobných zážitkov. V kalendári si treba určite zakrúžkovať termín 30. júl (sobota). Po fenomenálnom úspechu mexického tenoristu Ramóna Vargasa na minuloročnej Vive zavíta totiž do Bratislavy ďalšia operná megahviezda – ruský barytonista Dmitri Hvorostovsky, ktorý je momentálne jedným z najznámejších a najžiadanejších operných spevákov vôbec. Punc výnimočnosti tomuto koncertu dodáva i fakt, že Dmitri Hvorostovsky vystúpi na Slovensku vôbec po prvýkrát a je pre nás veľkou cťou, že ho budeme môcť privítať práve na festivale Viva Musica!. Pozvanie účinkovať na Vive tento rok prijal i ďalší umelec svetového formátu – fenomenálny ruský klavirista Boris Berezovsky. Do pozornosti vám preto dávame i koncert 26. júla (utorok), na ktorom odohrá sólový recitál.

Tým však zoznam hviezd nekončí! Viva Musica! festival odštartuje orchestrálnym projektom Viva Klasika! (23. júla), na ktorom predstavíme overené hity klasickej hudby. Nebude napr. chýbať obľúbené Ravelovo Bolero. V pondelok 25. júla pokračujeme exkluzívnym projektom Oskara Rózsu Partnership Unlimited, ktorý bude spojený s krstom rovnomenného CD albumu. Na stredu 27. júla sme pre vás pripravili premiérový projekt najmladšej československej opernej divy Patricie Janečkovej, ktorá si po prvýkrát zaspieva s veľkým symfonickým orchestrom. Originálny autorský projekt si pre Vivu pripravil i dvanásťnásobný český "Spevák roka" Dan Bárta, ktorý si na koncert do Bratislavy pozval vynikajúce pražské sláčikové kvarteto Epoque Quartet (28. júl). Hudobnou lahôdkou s nádychom exotiky bude zaručene vystúpenie tuniského umelca Dhafera Youssefa, ktorý vo svojej tvorbe zlučuje islamskú hudobnú doktrínu s jazzovým voľnomyšlienkárstvom (29. júl). Na koncerte predstaví svoj nový projekt so sláčikovým orchestrom – Abu Nawas Divine Shadows.

Veríme, že vás program 7. ročníka festivalu Viva Musica! s magickou šťastnou sedmičkou zaujal a že sa v lete opäť uvidíme!

Sledujte festivalové novinky v sekcii PROGRAM i našu fanpage na Facebooku.

Tešíme sa na vás!

Matej Drlička
& Viva Team</p>
              </div>
          </div>
        </div>
      </article>
      
      <article class="text_box festival_historia">
      	<div class="text_box_wrap">
          <div class="center">
          <div class="image_holder">
          	<span>2006</span>
            <img src="assets/images/festival/2006.png" width="167" height="260" alt="Festivalova historia" />
          </div>
          <div class="text">
              <div class="scroll-pane festival_historia jspScrollable">
								<p>historia</p>
              </div>
            </div>
          </div>
        </div>
      </article>